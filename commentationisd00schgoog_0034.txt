DE VETERIBVS XII TABVLARVM INTERPRETIBVS. 27

que proprium sit, ubi plena nominis significatio desideratur,
ea de re admodum fluctuat criticorum iudicium. Itaque qui
Aeliorum fragmenta collegerunt, Stilonis van Heusdius ‚ Galli
Heimbachius , utriusque Eggerus (Latini serm. vetust. rellss),
Sex. Aelii et Galli Dirksenus (in libro ‘Bruchstiicke a. den φ
Schriften der rom. Juristen') et Huschkius (Iurisprud. anteiust.
quae supersunt), pro arbitrio pleraque disposuerunt. Nec vero
multum lucramur van Heusdii consilio qui ad L. Aelium omnia
nisi quae ad ius civile pertineant revocanda esse statuit:
quamvis hoc ipse statim concedat saepe parum discerni posse
(de L. Aelio Stil. disquiS. p. 62). Plura enim et Aelius Gallus
disputavit quae propria iuris civilis non sunt ·-- cf. ap. Festum
v. torrens ‚ petrarum genera,. saltus ‚ alia -- et Aelius Stilo in
legis explanatione tractavit ex intimis iuris civilis penetralibus
hausta. Ac tamen simplicior haec caussa est quam videtur
esse. Nam primum continuo procul habendus est Sex. Aelim,
cuius et tempus et scribendi consilium, quale fuisse modo co-
gnovimuS, aliquantum distat ab istorum fragmentorum quibus
de linguae ratione plerumque agitur argumento. Omnino tri-
pertitorum posteriore aetate exiguus usus fuisse videtur: quoa-
rum vestigium praeter paucissima illa quae supra congessi
frustra requiris: neque eorum ullam rationem Cicero habuit
cum expositis a Cn. Flavio primumactionibus nullos fuisse di-
cat, ‘qui illa artificiose digesta generatim componerent' (de or. Ι
41, 186). Fallunter igitur qui Sex. Aelium a Varrone citari pu·
tant del. 1. VI 7 ‘Intempestam Aelius dicebat quom tempus ayendi est
nullum': quod Dirkseni commentum (1. l. p. 44) probavit Kem-
pfius (ad. Val. Max. IV 3, ’ἵε ubi errore VI 3 exaratur), in me-
dio reliquerunt Huschkius l. l. p. 1 n. et Rudorffius I p. 234.
Neque enim -— ut de re taceam —- is locus segregari potest a
septem reliquis quibus Varro in his libris L. Aelii magistri
placita in consilium vocavit: ubi qui significetur dubium non
est. Nam quod quaedam ex eis Aelio Grallo et alii tribuerunt

 

quam dicat crebram apud Festum mentionem esse Orellius in Onom.
Tull. s. v. non magis equidem assequor quam quo iure Huschkius Iur.
ant. p. 73 n. C. Aelii cuiusdam referat extare apud eundem Festum
aliquot ex oratione fragmenta. C. Laelii quidem oratio pro se apud
populum notatur p. 193 et 314 M„ quod nomen etiam p. 182 recte pro
Coelii nomine substituit Lionius in indice Muelleriano p. 441.

